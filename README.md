# salutequalita
La Sanita' e' un ambito ricco di dati ma questi dati sono complessi da gestire e per varie ragioni:

•	normative per la tutela della privacy

•	ampia dimensionalita' dei dati: si parla di migliaia di patologie, farmaci e protocolli di cura 

•	presenza di dati non strutturati: ad esempio le annotazioni del personale medico 

•	mancanza di standard e molteplicita' di piattaforme: strutture sanitarie diverse useranno standard e tecnologie diverse.

Ripercorriamo quanto realizzato da D2hawkeye, una societa' americana specializzata in analisi dati del settore medico, con la collaborazione del MIT, Massachusetts Institute of Technology. Siamo quindi nell'ambito del sistema sanitario USA: il paziente si rivolge ad una struttura sanitaria per effettuare visite mediche, sottoporsi a esami e terapie, ottenere la prescrizione di farmaci; in una fase successiva, la struttura sanitaria si rivolgera' alla compagnia assicurativa del paziente per ottenere il rimborso dei costi sostenuti.

Esaminando i dati relativi alle richieste rimborso costi, la D2hawkeye ha messo a punto un sistema in grado di valutare la qualita’ dei percorsi di cura corrispondenti.

Poter effettuare uno screening dei percorsi di cura in modo automatico e su larga scala, consente di:
•	evidenziare pazienti non trattati correttamente e intraprendere azioni correttive
•	ottenere un migliore utilizzo delle risorse del sistema sanitario con conseguente risparmio dei costi.  

Obiettivi del Laboratorio

In questo laboratorio costruiamo un modello che, esaminando i dati delle richieste rimborso costi sanitari, e’ in grado di valutare se il percorso di cura proposto al  paziente e’ stato quello piu’ appropriato, o al contrario non risponde in modo ottimale alla patologia. 
